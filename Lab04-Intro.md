# การวาดแผนภาพ UML  ด้วย  Mermaid diagram

## แผนภาพ Mermaid 

แผนภาพ Mermaid เป็นเครื่องมือที่ช่วยให้เราสามารถสร้างแผนภาพต่าง ๆ ได้อย่างง่ายดาย โดยใช้ภาษา Markdown ที่เป็นที่นิยมในการเขียนเอกสาร โดยเฉพาะอย่างยิ่งในด้านการพัฒนาซอฟต์แวร์เชิงวัตถุ 

นอกจากนี้ แผนภาพที่สร้างขึ้นจาก Mermaid สามารถนำไปฝังในไฟล์ Markdown, โน้ตบุ๊ก Jupyter, หรือแม้แต่เว็บไซต์ได้โดยตรง ทำให้การสร้างภาพประกอบในการอธิบายโครงสร้างข้อมูล, โฟลว์การทำงาน, หรือระบบต่าง ๆ กลายเป็นเรื่องที่สะดวกและรวดเร็วขึ้น

## ข้อดีในการใช้แผนภาพ Mermaid
- วาดไดอะแกรมได้ง่าย การเขียนแผนภาพ UML ด้วย Mermaid ซึ่งเป็นภาษา Markdown ที่ใช้ในการเขียนแผนภาพนั้นเข้าใจง่าย และมีโครงสร้างที่ชัดเจน 
- มีความรวดเร็วในการแก้ไขแผนภาพที่มากกว่าการวาดด้วยโปรแกรมแก้ไขภาพชนิดกราฟฟิกส์
- สามารถสร้างแผนภาพได้หลายประเภท เช่น  Sequence Diagram, Class Diagram, Flowchart, Venn Diagram  และอื่น ๆ
- สามารถกำหนดรูปแบบ สีสัน และรายละเอียดต่าง ๆ ของแผนภาพได้อย่างละเอียด
- สามารถนำไปใช้ร่วมกับเครื่องมืออื่น ๆ ได้อย่างง่ายดาย เช่น GitLab, GitHub, และ Notion

##  ประโยชน์ของแผนภาพ Mermaid
- แผนภาพที่สร้างขึ้นจะช่วยให้เห็นภาพรวมของระบบและความสัมพันธ์ระหว่างส่วนประกอบต่าง ๆ ได้ชัดเจนทำให้เข้าใจระบบได้ง่ายขึ้น
- สามารถนำแผนภาพไปใช้ในการอธิบายระบบให้กับผู้อื่นได้อย่างมีประสิทธิภาพ สามารถฝังในเอกสาร markdown และสามารถ render ได้ด้วย engine ของ github
- ช่วยในการวางแผนและออกแบบระบบใหม่ ๆ ทั้งการเริ่มต้นและแก้ไขในขณะที่ประชุมผู้ที่เกี่ยวข้องไปพร้อม ๆ กัน
- สามารถนำแผนภาพไปใช้ในการบันทึกเอกสารและคู่มือการใช้งาน
- ประหยัดเนื้อที่เก็บไฟล์ เนื่องจากเขียนเป็นไฟล์ข้อความและถูกวาดขึ้นใหม่ในขณะนำเสนอผ่านเว็บไซต์


## ข้อจำกัดในการใช้แผนภาพ Mermaid
- เมื่อระบบมีความซับซ้อนมากเกินไป การใช้ Mermaid อาจทำให้โค้ดมีความยาวและยากต่อการอ่านและแก้ไข
- การตกแต่งแผนภาพให้สวยงามและเป็นระเบียบ อาจต้องใช้ความพยายามเป็นพิเศษ โดยเฉพาะอย่างยิ่งเมื่อมีองค์ประกอบจำนวนมาก
- การแสดงผลของแผนภาพ Mermaid อาจแตกต่างกันไปขึ้นอยู่กับเครื่องมือที่ใช้ในการแสดงผล เมื่อใช้ mermaid บน  GitHub, GitLab หรือ vscode อาจมีการแสดงผลที่แตกต่างกันเล็กน้อย และอาจไม่เป็นไปตามที่คาดหวัง ถ้าใส่ใจจุดนั้นมากเกินไป อาจจะทำให้ไม่มีสมาธิในการวาดแผนภาพ
- แผนภาพ Mermaid ส่วนใหญ่มีลักษณะ  Static ไม่สามารถโต้ตอบได้ เช่น การซูมเข้า ซูมออก หรือคลิกเพื่อดูรายละเอียดเพิ่มเติม
- ในแผนภาพ Mermaid อาจสร้าง animation ได้ยาก หรือต้องใช้โค้ดที่ซับซ้อน
- ถึงแม้ว่าไวยากรณ์ของ Mermaid จะค่อนข้างง่าย แต่การเรียนรู้ฟังก์ชันและตัวเลือกต่าง ๆ อาจต้องใช้เวลา

## สถานการณ์ที่ควรหลีกเลี่ยงการใช้ Mermaid แล้วใช้โปรแกรมแก้ไข UML หรือ graphics เฉพาะด้าน

- การวาดแผนภาพที่ต้องมีความแม่นยำสูง เช่น แผนภาพทางวิศวกรรม 
- แผนภาพที่ต้องการความซับซ้อนสูงและมีการโต้ตอบในขณะนำเสนอ